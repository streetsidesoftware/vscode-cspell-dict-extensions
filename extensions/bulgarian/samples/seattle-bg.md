# Seattle -

Сиатъл (на английски: Seattle) е най-големият град на американския щат Вашингтон, разположен в най-северозападната част на страната (ако се изключи Аляска). Населението на града е 684 451 души (предвиждане 2015), но заедно с предградията жителите му наброяват 3,7 млн.

Той е разположен между залива Пюджит и езерото Вашингтон, на 180 km южно от канадската граница. Климатът му е океански, влажен – около 150 от дните в годината са дъждовни.[1][2] температурите са умерени, без големи средногодишни амплитуди.

Градът е основан през 1853 г., а е инкорпориран през 1869 г. Наречен е на името на вожда на местните племена сукуамиш и ду-уамиш, Сеатл или Сийтл, или Сий-аΘл, който се счита за един от основателите му.

Сиатъл е голямо пристанище, град с развита индустрия. Той е един най-големите в САЩ центрове в областта на биотехнологиите. В него се намират централите на корпорацията Starbucks електронната търговска компания Amazon, а също така голяма част от заводите на Boeing. Един от поводите за гордост на сиатълци е техният принос в развитието на високите технологии – в предградието Редмънд се намира седалището на софтуерния гигант Microsoft.

Сиатъл има няколко висши учебни заведения, като най-реномираното от тях е Вашингтонският университет. Той се нарежда на едно от челните места в класацията на университетите в света. Символът на града е Спейс Нидъл.

<!---
cspell:locale en, bg
--->
