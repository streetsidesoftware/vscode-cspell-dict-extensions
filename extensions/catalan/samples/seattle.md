Seattle (pronunciació pronunciació (?·pàg.) | IPA: [siːˈætəl]) és la ciutat més gran de l'estat de Washington, al nord-oest dels Estats Units d'Amèrica, i la més gran de la costa oest al nord de San Francisco. La ciutat està situada en un istme estret que separa el llac Washington i un braç de l'oceà Pacífic conegut com a Puget Sound. Es troba a 155 quilòmetres al sud de la frontera entre els Estats Units i el Canadà i dins de Washington s'ubica al Comtat de King. Va ser fundada en la dècada de 1850, en territoris del cap indígena Seath'tl, a qui deu el seu nom.

Seattle està en el centre econòmic de la regió coneguda com a "Greater Puget Sound". El seu sobrenom oficial és "La Ciutat Maragda" a causa dels boscos exuberants de la regió que l'envolta. Seattle és coneguda com a "Rainy City" (La Ciutat de la Pluja), encara que en realitat té menys pluja que moltes altres ciutats nord-americanes. La ciutat també és anomenada "Jet City", a causa de la gran influència del fabricant d'aeronaus Boeing. Econòmicament la ciutat destaca per les indústries punta i pel seu dinamisme. És considerada un dels millors llocs del país per iniciar negocis i un pol de desenvolupament sostenible.

<!---
cspell:ignore siːˈætəl Francisco Sound Seath'tl Greater Sound
--->
